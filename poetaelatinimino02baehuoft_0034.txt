30 XVI. APPENDIX

ptorem similitudinem, multa tamen Wernsdorfii opi-
nionem infringunt planeque refellunt. neutiquam enim:
ostendi potest ita paruisse Lucilium amici cohortationi,
proprio ut poemate Aetnam caneret3 et tantum de-·
gressionem aliquam in longiore de Sicilia opusculo,
ni fallor, faciendam Senecae uerba supra adlata in·-
nuunt (cf. et initium epistulae LXXIX). iam accepit,
postea, ut uidetur, tale aliquod opus Seneca, siquidem
in naturalium quaestionum libro tertio [26, 5] amici de
Arethusa poema commemorat, sed ita commemorat
ut, recte si locus perpendatur, operi illi eam quam nos
habemus Aetnae descriptionem non fuisse insertam euin-
catur. nam in eodem capite quae de fluminibus in specus
decidentibus rursusque apparentibus proferuntur, ea
miro modo concinunt cum Aetnae uu. 117 sqq.*) iam
si Aetnam quoque Lucilius tractauerat, num tacite eius
uerba exscripsisse putas Senecam in libro ad eum
misso, cum tamen (ut fecit in simili causa nat. quaest.
III 1, 1) ipsos illius uersus adducere aut certe nomen
commemorare res paene cogeret? et aliis quoque
naturalium quaestionum locis, ubi Aetnae carmen, si
Lucilius scripsit, amicus in partes uocare debuit, eius-
modi mentionem frustra quaerimus, dixerit quispiam:
ergo post Senecae mortem Lucilius Aetnam composuit
dataque occasione eius sententias , quas in uniuersum
probabat, hic illic tacite correxit [cf. Wernsdorfius
p. 20, Iacobus p. XVIII]. iam igitur acrioribus armis
pugnandum est. nimirum ut Marklandum aeuo seriori
carmen uindicantem refellit non commemorata Vesuuii
eruptio a. 79 p. Chr. n. facta [cf. Munro p. 34], ita
istam opinionem refutat similis argumentatio. nam
poeta, quod uu. 425 sqq. regionis Campanae uim uul-

caniam extinctam dicit, idcirco necesse est scripserit .

 

*) hanc similitudinem aliis quoque locis perspicuam ex
communi et Aetnae auctori et Senecae fonte explico.

