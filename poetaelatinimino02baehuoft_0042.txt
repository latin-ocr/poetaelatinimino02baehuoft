33 XVI. APPENDIX

septem» κατὰ λεπτόν. sed quoniam hic titulus quam-
quam probabili repertus ratiocinatione tamen non certo
indubitatoque testimonio est traditus, in ipsa editione
a nobis retentus est is qui inde a Scaligero optinuit
Amaendioe Vergiliana.

Vidimus omnium ueterum auctorum, qui huius
sylloges particulam aliquam tetigerunt, primum fuisse-
Lucanum [cf. p. 251: neque apud scriptores hunc ante-
cedentes (ex. gr. Senecam rhetorem) neque apud Oui-
dium illius extat mentio. is enim fere anno p. Chr. n.
undecimo secundum Tristium librum Augusto mittens
un. 533-538 praelusiones VergilianaS, si tum editae
notaeque fuissent, optime in rem uocare potuisset.
unde non temere conicias imperante Claudio hacc
opuscula in lucem esse emissa, et emissa quidem
(mortuo puto Messallino) ex cartis in Messallarum
domo inuentis. · qua de re dixi dissertationis meae
‘Tibullische Blaetter' pgg. 49—53. addidit autem,
quisquis fuit qui septem hos libellos sub Vergilii
nomine in unum collegit, in fine epigramma illud
Vate Syracosio. quo cum aperte indicatum sit haberi
in libro uatis Mantuani prima elementa rudemque ad·
huc Musam, quid mirum est si has praelusiones statim
(ut Lucani exemplum docet) omnes Romani creduli
acceperunt, et nominis Vergiliani amore occaecati et
poetae adulescentiae aliquid condonandum rati? quin
ipsi litterarum arbitri ‘seueri quod nisi de hac illaue
particula (ut Suetonius de Aetna) non iniecerunt dubi·
tationeS, hinc explicatur.

