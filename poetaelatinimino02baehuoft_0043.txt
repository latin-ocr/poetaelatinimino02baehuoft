VERGILIANA. ’ 39

EXOVRSVS Ι.

De epigrammate quodam Vergiliano*).

Extat 1n anthologiae latinae nuper a Riesio editae
fasciculo altero carmen numero 776 insignitum hoc:
Pallida mole sub hac Caeli est iniuria saecli

antiquis hospes non minor inqeniiS,
et quo Roma uiro doctis certaret Athenis .-
ferrea sed nulli vincere fata datur.
est autem primi uersus scriptura sensu plane cassa
orta ex editoris coniectura3 codices enim Rehdigeranus
et Helmstadiensis conlati iam a Ribbeckio, qui primus
in appendicis Vergilianae praef. p. 49 uersus istos edidit,
porro libri Monacensis 18895, Arundelianus 133 et
Ambrosianus Ο 74 sup. a me examinati (omnes autem
saeculo XV exarati sunt) unanimo fere consensu hoc
exhibent: Callicle maye sub hec celi est iniuria secli.
quod scripturae monstrum certatim domare studebant
Ribbeckius Riesius BuechelerUS, sed eo successu ut
‘adhuc sub iudice lis sit'. nam quidquid temptatum
est, et uersus reliqui obscuri manent neque quid totum
sib'i uelit epigramma perspicere licet.
Subit autem mirari, non eius conexus,‚ quo uersi-
culi nobis traditi sunt, respectum habitum esse. sat

ζ enim singulari modo illi ad memoriam nostram per-
* uenerunt. catalecta Vergiliana — sic enim uolgo

appellare solent quae epigrammata potius inscribenda
esse olim demonstrasse mihi uideor -in duabus codi-
cum familiis aetatem tulerunt, quarum una ex Bruxel-
lensi (saec. XII), altera ex libris supra adlatis saeculi
XV constat. haec altera familia, quamquam in uni-
uersum quidem Bruxellensi cedit bonitate, tamen non

 

*) repetita est haec disputatiuncula ex Fleckeiseni annal.
a. 1878 p. 119 sqq.

